<!DOCTYPE html>
<html lang="en">
<head>
    <meta charset="utf-8">
    <title>title</title>
    <style>
      body {text-align:right; color:white; direction: rtl;  }
    </style>

</head>
<body>
<b>אודותינו</b><br />
ארגון ידידים הנו ארגון ייחודי, המעניק ״עזרה ראשונה שאינה רפואית״ שאינה מצריכה ידע מקצועי בדרכים ובבתים, 24 שעות ביממה, למעט שבת וחג.<br />
תחת הגדרה זו מספק הארגון סיוע בשלל תחומים, ביניהם: סיוע בפנצ'ר, התנעת רכבים, מילוי מים / שמן / דלק, בכבישים מהירים ואף בפתיחת רכבים נעולים באמצעות ציוד מקצועי וללא כל נזק.<br />
בנוסף, מתנדבי ידידים מבצעים חילוצי שטח לרכבים שהתחפרו, מסייעים בפתיחת דלתות בתים שנטרקו ועוברים הכשרות מקצועיות לחילוץ אנשים ממעליות תקועות.
<br /><br />
<b>שיתופי פעולה</b><br />
הארגון משתף פעולה עם כלל כוחות ההצלה והחירום, ומסייע במקרים של חילוץ תינוקות שננעלו ברכבים, בחילוץ אנשים ממעליות במקרים בהם קיים חשש לחיי אדם ומסייע למשטרת ישראל באיתור נעדרים.<br />
כמו כן קיימים שיתופי פעולה עם רשויות מקומיות רבות ברחבי הארץ, למתן מענה מהיר ואיכותי בשגרה, ולשילוב מתנדבי הארגון בפרוייקטים ייחודיים, דוגמת "עיר ללא אלימות" או "סע"ר" למתן מענה מיידי בשעת חירום.
<br /><br />
<b>איך הכל התחיל</b><br />
הארגון הוקם בשנת 2006, כאשר מייסד הארגון מאיר וינר ראה צורך בסיוע אזרחי מהיר לאנשים שנתקעו בכבישים מסוכנים.<br />
כיום מנוהל הארגון ע"י המנכ"ל ישראל אלמסי, ולצידו הסמנכ"ל לייזי שטרן.<br />
מאז הארגון הלך והתפתח עד שכיום כבר יודעים אלפי הפונים מידי חודש מכל רחבי הארץ ללא הבדל דת גזע, או מין, כי בכל מקרה בו נתקעים הם בדרכים, ידידים תמיד יהיו שם בשביל לחלץ ולסייע.
<br /><br />
<b>היכן אנחנו כיום</b><br />
הדבר מתאפשר הודות ל- 5,000 מתנדבים ומתנדבות המגיעים מכל קצוות האוכלוסיה האזרחית בישראל, פזורים בכל רחבי הארץ, מדן ועד אילת, ומצויידים בנסיון, בידע ובציוד מקצועי רב.<br />
התהליך מתחיל במוקד הארצי, המופעל אף הוא על ידי למעלה ממאתיים מוקדנים מתנדבים אשר באמצעות מרכזיה משוכללת מקבלים את השיחה אל הטלפון האישי שלהם ומשם האירועים מנותבים אל הצוותים הרלוונטיים ואל הכוננים הזמינים שבשטח, עד למתן המענה המהיר ביותר לאזרח שנתקע.
<br /><br />
<b>החזון</b><br />
החזון שלנו הוא להגיע למצב בו יהיה לפחות מתנדב אחד בכל בניין, כך נוכל להגיע למצב בו לא יתקע אף אדם למעלה ממספר דקות בכל מקום ברחבי הארץ.<br />
כך נהפוך את מדינת ישראל למקום טוב יותר.<br />

</body>
</html>